28

sententiis, tum in sermone, Empedoclis vestigiis ingressum esse.¹
Quae cum ita sint valde est verisimile, ea quae Critias cum
Empedocle communia habet, ad Gorgiae disciplinam referenda
esse.

Imprimis nota illa sententia de animae sede tractanda
est.⁹ Aristoteles philosophos, qui ante ipsius aetatem in animae
naturam inquisiverunt, in sectas duas dividit, quarum altera in
motu, altera, duce Empedocle, in cognitione proprium animae
officium posuerunt. Ibidem traditur Critiam huic opinioni
suffragatum, statuisse animam in sanguine sitam esse. Neque
primus hanc sententiam professus est: Hippo enim jam antea
eontra eos disputavit, quibus placuit animae sedem in sanguine
esse. Necnon fieri potest ut Hipponis adversarius ipse Em-
pedocles fuerit, qui, teste Theophrasto, animae sedem in sanguine
posuit. Itaque e locupletissimis Aristotelis et Theophrasti
testimoniis—quibus alia quoque accedunt-elucet et Empedoclem
et Critiam hanc sententiam professos esse.

Ceteroquin de verbis ambigitur quibus uterque usus sit.
Versus enim αἷμα ’γὰρ ἀνθρώποις περικάρδιόν ἐστι νόημα, modo
Critiae modo Empedocli tribuitur. Stobaeus haec a Porphyrio
deprompta profert: Ἐμπεδοκλῆς τε οὕτω φαίνεται ὥς ὀργάνου
πρὸς σύνεσιν τοῦ αἵματος ὄντος λέγειν· αἵματος ὲν πελάγεσσι
τεθραμμένη ἀντιθὸροντος, τῇ τε νόημα μάλιστα κυκλίσκεται
ἀνθρώποισιν· αἷμα «γὰρ ἀνθρώποις· περικάρδιόν ἐστι νόημα.
Simili modo Chalcidius “ Empedocles '' inquit “principalem
animae vim constituit in corde, sic dicens: Sanguine cordis enim
noster viqet intellectus. Tertullianus quoque “ Orphei vel Empe-
docli3’' versum laudat “namque homini sanyuis circumcordialis
est sensus;'' unde sequitur eum haec verba Critiae abjudicasse.
Idem tamen alibi testatur hanc sententiam et ab Empedocle et
a Critia expressam esse, unde elucet alia Critiae verba, eodem
tendentia, Tertulliano nota fuisse, nisi forte quinto capite alio
fonte usus sit, ac quinto decimo. Quod ad Orpheum attinet,
statuendum est, aut Pseudo-Orpheum Empedoclis carmina com-
pilasse, aut ipsum Tertullianum verba ex memoria parum accu-
rate adlegasse.

¹ Diels. Berichte der Ber-liner Akademie, 1884, 343.
² Cf. Text. Ant. IV. 1—12.

