16

Ceterum Dionysio Halicarnassensi haud dubie in manibus fuere.
Hic enim, quamvis, amplius de Critia disserere recuset, stilum
ejus, tanquam lectoribus satis notum, exempli gratia affert.¹
Quid Caecilius de Critia censuerit, ex illo satis elucet, quod in
oratorum canone constituendo ne Andocidi quidem praepositus
sit.2

Sequenti saeculo vetustissima Critiae fragmenta apud Plutar-
chum et Cassium Dionem reperiuntur. Chaeronenensis ex Eleyz'isff
Pontii-3⁴ et, ni fallor, e Homiliis⁵ hausit: origo fragmenti a Cassio
servati incerta est; elucet tamen e ratione, qua verba adlegantur,
sententiam notissimam fuisse.⁶ Deinde ad Herodem Atticum
pervenimus, virum de Critia optime meritum, quippe qui ejus
laudes ab oblivione vindicaverit. Etenim Critiam prae ceteris
scriptoribus dilexit stilumque ejus sibi sedulo imitandum pro-
posuit:⁷ idem hoc studium aequalibus discipulisque impertiit,
qui multam operam in Critiae operibus consumpsisse videntur.
Videlicet Photius testis est Phrynichum Critiam inter optimos
Atticos scriptores enumerasse:8 Aristides quoque, Herodis dis-
cipulus, specimen elocutionis Critiae servavit.⁹ Accedit Pollux,
ejusdem aetatis lexicographus, qui largam copiam vocabulorum
e Critiae scriptis depromptorum in Onomasticon recepit.1⁰ Quae
haud dubie partim e lexicis vetustioribus hausit—unum saltem
fontem cum Hesychio communem habuit—sed prorsus improb-
abile est, omnia quae profert jam ante Hadriani aetatem, quibus
temporibus Critiae opera neglecta jacebant, notata esse: potius
est statuendum lexicographos Herodis exemplo stimulatos
Critiae libros denuo perscrutari coepisse: quarum investiga-
tionum fructus cum apud Pollucem tum apud Athenaeum
patent. Eodem fere tempore Hephaesti0‚ rei metricae illus-
trandae eausa, quattuor versus ex Eleyia in Alcibiadem affert, :¹¹
Hermogenes Critiae stilum dedita opera percensetz¹² Galenus
Aphorz'smos, Homilias, librum De natura amoris commemorat.¹²
Herodianus quoque colloquia respicit.¹⁴

¹ Test, A nt. V. 3, 4.

²De Canonis Origine vid. Susemiffl, Grieclzc'sclce Literamr in der Alea:-
andrc'nerzeit, II. 485, 694.

³ Test. Ant„ II. 3. ⁴ Fr. 4. ⁵ Fr. 11. ⁶ Fr. 17.

⁷ T est. A nt„ V. 93 cf. Schmid, Atticismus, Ι. 204. 8 Τεει. Ant. V. 10.

⁹ Test. Ant. V. 7. 1⁰ Fr. 18—40. ¹¹ Hephaest. Ed. Westphal, g 20.

¹² Test. Ant. V. 5. ¹³ Fr. 8, 15, 16. ¹⁴ Herodian, Ed. Lentz, ΙΙ, 946.

