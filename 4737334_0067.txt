53

esse3 Solonem se criminis facillime absolvisse, quippe qui ipse
per leges suas quinque vel quindecim talenta amiserit. Plut-
archus igitur et Aristoteles adeo consentiunt, ut Duemmlerus
satis verisimiliter colligat Plutarchum e fontibus Peripateticis
hausisse. Ea tamen minus certa sunt, quae idem vir doe-
tissimus de Plutarchi additamentis disserit.

Etenim putat Aristotelem de quinque illis talentis propterea
silere, quod a scriptoribus popularibus ad optimatium crimina
refellenda ficta sint: deinde ex nominibus Cononis Cliniae
Hipponici concludit hanc partem criminis aetate exstitisse
quo horum nepotes—Conon, Alcibiades, Callias—floruerunt:
eodem tendere cognomen Χρεωκοπίδαι, quod ad similitudinem
illius Ἑρμοκοπίὸαι formatum esse videatur. Quae cum ita sint
Duemmlerus contendit haec tria criminis elementa originem
duxisse a libello quod ultima. statione belli Peloponnesiiac
publici juris factum sit. Attamen eum in eo erravisse existimo,

quod putat hunc libellum Aristotelis narrationi subesse: qui ⁹

cum de “ Chreocopidis” sileat incertum est utrum Plutarchi
fonte usus hanc famam de consilio omiserit, an alio ex libello
hauserit.

Duemmlerus autem, cum persuasum habeat, omnia quae de
Solone narrantur ab eodem fonte manare, quaerere pergit,
quis Plutarchi auctor fuerit3 neque difficultates ignorat,
quae ejusmodi investigationem impediunt. Nam Critiae
tempore, ut ipse confitetur, libelli politici argumenti tam
frequentes fuere, ut perdifficile sit singulorum vestigia
distinguere.¹ Sperat tamen nos de hac fama non frustra
investigaturos esse: paucos enim Athenis ausos esse Solonem
calumniari. Statim a principio contendit auctorem extra factionem
Quadringentorum quaerendum esse, ratus haec erimina propterea
a Quadringentis aliena esse, quod decretum, a quo potentia
eorum exorta est, Solonis instituta civibus restituenda proposuit.²
Quae res, mea sententia, minoris est momenti. Quis enim
demonstrare potest Quadringentos ad unum Solonis laudatores
fuisse? Sed ut Duemmlerum sequamur, a Quadringentis ad
triginta viros transit, affirmatque auctorem, quoniam unus e
tyrannis fuerit, idcirco Critiam fuisse ε sed demonstrare omittit

¹ Of. Wilamowitz, op. cit. Ι. 169. ² cf. Aristot. AO. πολ. 29.

