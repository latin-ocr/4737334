15

Ex glossemate, quod apud Harpocrationem exstat, Wil-
amowitzius1 colligit Didymum Critiae scripta inspexisse. Lexi-
cographus autern sub voce Λυκιουργεῖς haec tantum profert
Λυκιουργεῖς. Δίδυμός φησι τὰς ὑπὸ Λυκίου κατεσκευασμένας
φιάλας τοῦ Μύρωνος υἱοῦ οὕτως εἰρῆσθαι· ἀνγνοεῖν δὲ ἔοικεν ό
’γραμματικὸς ὅτι τὸν τοιοῦτον σχηματισμὸν ἀπὸ κυρίων ὀνομάτων
οὐκ ἄν τις εὕροι ἓγνγνόμενον, μᾶλλον δὲ ἀπὸ ’πόλεων καὶ ἐθνῶν·
“ κλίνη Μιλησιουργής” Κριτίας φησιν ὲν τῇ Λακεδαιμονίων
Πολιτείᾳ. Quae omnia Harpocratio, ut jam Dindorfius perspexit
ad verbum fere ex Athenaeo² deprompsit, qui addit Critian]
simili modo κλίνη Χιουργὴς καὶ τράπεζα Ῥηνιουρνγής dixisse.
Itaque quaerendum est, quis primus haec ex Critia transtulerit.
Mea vero sententia falsissima Didymi interpretatio ostendit,
Critiae opera ei parum nota fuisse: nam si libros inspexisset,
ubi non ΜιλησιουρὙής tantum sed etiam Χιουρνγής et cetera
similia exstitere, fieri non potuisset quin cognosceret ejusmodi
epitheta semper cum urbium et gentium nominibus cohaerere.
Quae cum ita sint manifestum est grammaticum quendam
Critiae scriptis ad Didymi rationem confutandam usum esse.

Attamen Critiae opera, quamvis Didymo ignota, Alexandrinis
in manibus fuisse videntur: glossemata enim nonnulla cum a
Polluce tum ab Hesychio notantur; constat autem Hesychium
in universum Onomastico non usum esse, et ea quae cum Polluce
communia habet vetustiori cuidam fonti, grammaticis scilicet
Alexandrinis, debere.3 Lexicographi tamen Critiae carmina
nunquam dedita opera perscrutati sunt, voces enim rarissimae
quae nobis ibi occurrunt grammaticos omnes fugere.⁴

In laudibus quibus Cicero⁵ Critiae eloquentiam effert Rhodio-
rum⁸ judicia agnoscere licet, qui, ut Demostheni Hyperidem
praeferebant, ita simplicem Critiae stilum admiraturi erant.
Testis est Cicero “scripta ‘nonnulla'' Critiae aetatem tulisse,
sed, ut infra videbimus, incertum est an haec ipse perlegerit.

¹ Wilamowitz, Aristoteles und Athen, Ι. 175.

² Athen, XI. 486 Ε.

³ Cf. Wilamowstz, loc. cit.

⁴Vid. γράμματ’ ἀλεξίλογα et cet. p. 30.

⁵ Teet. Am. V. 1, 2.

⁸ cf. Blass, Grieclzische Beredsamlceit von Alexander bis auf Anyustm, pp.

89-93.

