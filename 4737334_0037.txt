23

colloquium inter Socratem et tyrannorum principes maxima ex
parte non a Critia sed a Charicle sustinetur, ita ut, si e re tam
levi aliquid colligere liceat, non minore probabilitate dicere
possimus, Critiam pudore quodam affectum, loquentis munus
Charicli tradidisse.

Ceterum nunc quaerendum est quo consilio Critias operam
tantam philosophiae studio dederit. Temperantiae laudes, quibus
opera ejus abundant, satis ostendunt, eum magistri indolem
valde admiratum esse. Silentio tamen Platonis Xenophontis
judicium confirmatur, qui negat Critiam severos Socratis mores,
sibi imitandos umquam proposuisse. Quae in Charmidea dis-
putat sophistarum labe infecta sunt, neque perspexisse videtur,
quanto Socrates illis sapientiae professoribus praestiterit.
Itaque concedendum est eum magis propter dialecticae novitatem
quam virtutis discendae causa se Socrati applicuisse; Xeno-
phonti tamen non idcirco assentiri debemus contendenti,
Critiam inde ab initio nihil nisi publicos honores eloquentia
captandos sibi proposuisse. Potius est statuendum Critiam hac
re a· Socraticis ceteris distinctum esse, quod ille operam, quam
hi philosophiae uni dediderunt, inter multa et varia studia—
musicam, poesim, rhetoricam, philologiam—divisit. Lallieri
sententia Socrates odium in popularem reipublicae formam
Critiae impertiitz¹ quod nec negare nec affirmare ausim, cum
Socratis discipuli alii aliter de republica judicaverint. Non-
nulli enim, uti Chaerephon, a popularium partibus stetere.

Quo modo finis Critiae et Socratis familiaritati factus sit, ne
uno quidem verbo a Platone indicatur, neque satis inter se con-
sistunt quae Xenophon de hac re tradit. Primum enim legimus
Critiam continuo a Socratis societate ad rempublicam gerendam
transiissef Itaque cum ad rempublicam non ante annum 415
accessisse videatur, eo ducimur ut statuamus, Critiam usque ad
hoc tempus apud Socratem mansisse. Sed paullo infra traditur
finem non longo intervallo a Critiae exilio disjunctum esse, ita
ut terminus paucis annis prorogetur. Quibus illud parum
congruit, quod Critiae mores, dum Socratis fuit discipulus,
honesti fuerunt. Nam ex Dioclidis delatione elucet Critiam jam
ante annum 415 participem Alcibiadis impietatis fuisse.³

¹ Lallier, op. cit. 24. ² Xen. Mem. I. 2, 16.
³ Xen. Mem. 1. 2, 24. Of. Lallier, op. cit. 57 sqq.

