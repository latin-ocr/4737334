27

interrogatiunculis irretitus, invitus respondet et summa petul-
antia in adversarium invehitur.l Idem philosophiam in uni-
versum contemnit, tanquam negotium viris adultis indignum
censetque civem philosophantem plagis castigandum esse.²
Quae omnia a Critiae ingenio quam maxime abhorrent, qui,
ut supra vidimus, Socratis familiaris in philosophiae quaestion-
ibus enodandis versatus, cum magistro saepissime et summa
urbanitate disceptare solebat. Illud quoque a Cronio adfertur
quod Callicles nonnulla cum Xenophontis Critia communia
habet. Sed jam cognovimus quanto Xenophontis Critias a
Platonis distet: nihil tamen causae habemus, cur suspicemur
Platonem sibi adeo non constitisse ut uno in Gorqia Xenophonti
suffragatus sit. Neque vero major exstat inter Critiam et
Calliclem similitudo quam quae inter juvenes aequales eadem
in urbe et iisdem fere studiis eruditos exspectanda. sit. Quae
cum ita sint in interpretatione sollenni, a doctissimis Platonis
commentatoribus comprobata, acquiesco Gorgiamque e numero
librorum eximendum censeo qui ad Critiam pertinent.

§3 Nihilominus expressa Philostrati testimonia conficiunt
Critiam re vera Gorgiae discipulum fuisse.³ Qua de consuetu—
dine, quamquam singula non accepimus, satis est verisimile
eam originem ab anno 427 a. Chr. (luxisse, quo Gorgias
Athenas primum devectus, vi eloquentiae Atticam juventutem
ad admirationem sui permovitae Haud multis annis post in
Graeciam reversus discipulos ex omnibus urbibus ad se allicere
coepit. Quo tempore, ni fallor, Critias operam, adhuc in Soc-
ratis disciplinam impensam, in Gorgiae rhetoricen transtulit,
et fortasse magistrum in Thessaliam, rhetorices Gorgianae
sedem celeberrimam, sequutus amicitias conciliavit, quibus
nixus, postea se reipublicae Thessalorum immiscuit. Ceterum
ne in conjecturis parum certis diutius commoremur, quaeramus,
quid de Critiae cum Gorgia consuetudine ex scriptis ejus cog-
nosci possit. Qua in re a docta Dielsii commentatione exordiri
oportet, quae justis argumentis demonstrat, Gorgiam cum in

¹ Οὔκ οἶδ’ ἅττα λέγεις, ὧ Σώκρατες, ἀλλ’ ἄλλον τινὰ {ebra . . . οὐδέ γέ μοι
μέλει οὐδὲν ὧν σὺ λέγεις, καὶ ταῦτά σοι Γοργίου χάριν ἀπεκρινάμην, 505 C.

² ὅταν δὲ δὴ πρεσβύτερον ἴδω ἔτι φιλοσοφοῦντα καὶ μὴ ἁπαλλαιττόμενον τληγῖιν
μοι δοκεῖ ἤδη δεῖσθαι ὦ Σῶκροιτες οὗτος ό ἀνήρ, 485 D.

³ Test. Ant. III. 1, 2, 3.

