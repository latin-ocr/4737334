54

unum Critiam inter viros triginta libellum politici argumenti
scribere potuisse. Cononis enim et Alcibiadis mentio, quam
adfert, nibil ad rem pertinet: nam odium in duces populares et
Lacedaemoniorum inimicos omnibus tyrannis commune fuit.
Magnam illam difficultatem, quae neminem fugere potest——
Critian] Solonis memoriae quarn apud Platonem tanta pietate
celebrat non obtrectaturum fuisse—Duemmlerus mirum in
modum expedire studet, ratus Critiam, Solonis versibus a
Cleophonte adlegatis provocatum,¹ poetam calumniatum esse.
Quod prorsus est improbabile. Nam e Platonis scriptis elucet
Solonem, quamvis hoc uno loco Critiam flavum merito casti-
gaverit, in universum Dropidae familiam summis laudibus
extulisse atque apud eam semper in honore fuisse.. Quae res
aperte demonstrat obtrectatorem Solonis non Critiam fuisse.
Quae cum ita sint Duemmlero nullo modo assentiri possum.
Deinde Duemmlerus ad ea transit, quae Aristoteles de Solonis
legibus alibi tradit, contenditque haec quoque a Critia manare.
Etenim Stagirita eorum sententiam repudiat, quibus placuit
Solonem patriae maxime nocuisse, quippe qui non modo judicia
instituerit, sed leges de consilio ambiguas sanxerit, quo lites
saepius fierent.⁹ Quae fama haud dubie apud optimates orta
est: unde tamen non licet colligere auctorem unum e tyrannis
fuisse. Nihilominus Duemmlerus hanc opinionem tueri
studet profert, eis nixus quae Aristoteles de initio tyran-
norum potestatis tradit. Etenim narrat eos, deletis Ephialtis
institutis, Solonis quoque leges emendasse quo simpliciores
fierent. Ceterum nusquam traditur eos legum obscuritatem Soloni
vitio vertisse. Quid enim miri si, tot annis elapsis, leges
Solonis aetate luce clariores, exitu quinti saeculi ambiguae

factae sint? Illud quoque hanc rem cum Solonis obtrec-
tatoribus conecti vetat, quod auctores emendationis non

principes tyrannorum factionis fuerunt: nam ipso Aristotele teste,
res omnium fere consensu facta cives summo gaudio affecit,
tanquam justi et moderati regiminis documentum.³ Itaque pro
parte mea Duemmleri argumentis non ita confidere possum, ut
credam Aristotelem aliquid e Critiae libris hausisse.

¹ Of. Test. Ant. II. 6. ¹ Aristot. Αθ. πολ. 9 ; Pol. ΙΙ. 12.

³ ἐφ’ οἷς ἔχαιρον ἡ πόλις γιγνομένοις ἡγούμενοι τοῦ ,em-Ioron χάριν ποιεῖν αὐτούς,

Aristot. Ao. πολ. 35.

