55

Neque tamen Duemmlerus in eis quae hucusque com—
memoravi acquievit. Nam sibi simili ratione persuasit se
Critiae vestigia apud Isocratem quoque detexisse. Atque
imprimis locum e Paneyyrico adlegat, ubi Athenienses quidam
castigantur, qui res a patribus per quintum saeculum gestas
despicere ausi scelera a populo Atheniensium patrata recen-
sere solebant, ipsi autem reipublicae praefecti patriae maxime
nocuerunt.¹ Quae convicia, ut e verbis ᾑροῦντο δὲ τῶν Εἱλώτων
ἑνὶ (so. Λυσάνδρῳ) δουλεύειν apparet, ad scelera tyrannorum
spectant: unde tamen minime sequitur libellum ab uuo e
tyrannis conscriptum Isocratis animo obversatum esse. Nihil
enim nos prohibet existimare, oratorem non in mortuos 'invec-
tum, sed potius de sermonibus vel scriptis aequalium cogitavisse.
Nam minime est improbabile, quod tamen pro probabili
Duemmlerus, Isocratem talia crimina ab aequalibus audivisse.
Versus enim

μνῆμα τόδ’ ἐστ’ ἀνδρῶν ἀγαθῶν οἳ τὸν κατάρατον

δῆμον Ἀθηναίων ὀλίγον χρόνον ὕβριος {exest
quamvis vix in sepulchro inscripti, ostendunt tyrannorum
sententias non cum tyrannide exstirpatas esse. Quae cum ita
sint nihil causae habemus cur credamus Isocratis orationem
tam arcte cum tyrannis cohaesisse, ut adversarius ejus inter
viros triginta sit quaerendus.

Denique Duemmlerus ad Critiae Rempublz'cam Atheniensium
convicia refert, quae in Plutarchi Pericle exstant, ubi Atheni-
enses ludibrio habentur, qui more puellae procacis urbem
sociorum spoliis exornaverint ;⁸ ratus haec audaciora esse, quam
quae a comicis poetis dici potuerint, atque idcirco tyrannidis
tempore publici juris sacta esse. Attamen mihi potius videntur
haec opprobria odium redolere quo ipsius Periclis aequales in
eum sunt invecti: quapropter in Duemmleri ratione acquiescere
non possum.

Itaque postquam viri doctissimi tantam operam in Critiae
Republica denuo eruenda et illustranda Atheniensium frustra
consumpserunt, prudentis est, confiteri, nihil de hac re cognosci

¹ Iscoc. Pamqyr. ἐξ 110, 111.

² cf. Wilamowitz, op. cit. I. 177: “Aes Zeuqnis fic‘r die Stimmunq ist es
verwendbar.⁷’

³ Plut. Per. 12.

