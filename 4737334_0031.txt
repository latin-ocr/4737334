17

Clementi Alexandrino fragmentum fortasse de Republica
Lacedaemoniorum depromptum debemus:1 idem una cum Galeno
et Tertulliano notam illam sententiam de animae sede adlegat.2
Quomodo Athenaeus in Critiam animatus sit ex eo loco apparet
ubi ὁ κράτιστος Κριτίας laudatur:³ neque per ironiam ita
dicitur ut in dialogis saepenumero fit; nam in antecedentibus
epitheta aliorum poetarum nominibus saepius adjunguntur, uti
ὁ μεγαλοφωνότατος Πίνδαρος, ὁ χαρίεις Ἀριστοφάνης, ὁ σοφὸς
Ἀνακρέων,4 Huic uni octo fragmenta debemus, ex carminibus
scriptisque politicis petita: Aeliano autem Homilz'aa notiorae
fuisse videntur: huc enim fragmenta in Variis Historiis-⁵ servata
pertinent. Denique Philostratus Critiae ingenium et genus
scribendi in Vitis Sophistaruw describit. Non adeo credulus
sum, ut somniem‚auctorem unumquemque qui Critiae mentionem
fecerit idcirco ejus opera inspexisse. Ceterum ex tot testimoniis
elucet viros permultos ab Herodis usque ad Philostrati aetatem
—et maxime sophistas illos quos Atticistas nuncupare solemus
——Critiae opera assidue perlegisse.

Unus Alexander ille Aphrodisiensis in hac re ab aequalibus
dissensit. Etenim in Commentario ad Aristotelem docuit
Critiam tyrannum nihil nisi πολιτείας ἐμμέτρους conscripsisse,
ceteraque quae Critiae feruntur opera alteri cuidam Critiae
adjudicavit: quam opinionem Philoponus et Simplicius nobis
tradiderunt.⁷ Sed cum hanc distinctionem contra ceterorum
testium consensum comprobare non liceat, facere non possum
quin suspicer Alexandrum ratum philosophiae studium a tyranni
ingenio prorsus alienum esse ideoque Critiae scripta sophistae
ignoto mera ex conjectura adscripsisse.

Diu post Philostrati aetatem Critiae opera in honore man-
serunt, neque ante initium medii aevii ex hominum memoria
excidere. Sextus Empiricus versus quadraginta e Sisypho
servat, fabulam tamen Euripidi falso attribuit:8 Libanius
fragmentum e Republica Lacedaemoniorum affertz⁹ Mallius Theod-
orus Critiae sententiam de origine hexametri adlegat:¹⁰ Macrobius
sententiam illam de animae sede respicit:¹¹ Stobaeus praeter

¹ Fr. l. ² Text. Ant. IV. 7, 9, 10. ³ Ath. XIII. 600 R.
⁴ [bid. 564 D, 569 F, 600 D. ⁵ Fr. 9, 10. ‘⁵ Phil. Vit. Soplz. II. 16.
⁷ Test. Ant. IV. 3, 4. Β Sext. Empir., Ed. Bekker‚ p. 403.

⁹ Fr. 7 '⁰ Fr. 14. ¹¹ Text. Ant. IV. 8.

