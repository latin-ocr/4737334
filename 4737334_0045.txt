CAP. ΙΙΙ.

Constat Critiam oratorem disertissimum fuisse, cujus elo-
quentiae quamvis monumenta aetatem non tulerint, ex anti-
quorum judiciis satis elucet, quo genere dicendi usus sit.¹
Falsissima sunt, ut jam Spengelius perspexit,² quae Cicero in
Bruto de hac re profert. “ Huic '’ inquit “aetati suppares
Alcibiades, Critias, Theramenes, quibus temporibus, quod dicendi
genus viguerit, e Thucydidis scriptis, qui ipse tum fuit, intellegi
maxime potest: grandes erant verbis, crebri sententiis, compres-
sione rerum breves, et ob eam ipsam causam interdum sub-
obscuri.’' Illud enim “subobscuri'' Critiae stilo, a Dionysio et
Hermogene testibus multo locupletioribus descripto, adeo non
convenit, ut versimile sit Ciceronem in errorem incidisse.
Rectius in libris De Oratore Critiam et Theramenem a Thucy-
dide sejungit et cum Lysia consociat, nixus, ut ipse profitetur,
scriptis nonnullis, quae una cum Lysiae orationibus laudat.
Quae judicia adeo sunt diversa, ut sit probabile, Ciceronem
haec scripta nunquam dedita opera perlegisse, et in Bruto, alio
tempore alioque consilio, ac De Oratore conscripto, novis
auctoribus usum esse.

Qui locus in serie oratorum Critiae assignandus sit, a
Dionysio Halicarnassensi accuratius indicatur, qui eum in
eundem ordinem redegit ac Lysiam. Neque jure Wilamowitzius
dubitat an Dionysius Critiae opera inspexerit.3 Hic enim
Critiae et Andocidis orationes, tanquam lectoribus satis notas,
adfert, alibique Critiam inter eos scriptores enumerat de
quibus non sit prolixe disserendum, unde elucet Dionysium
materiem uberius de Critia disputandi in promptu habuisse.

Primus Hermogenes, qui Critiam una cum decem illis orator-
ibus recenset, stilu‘m ejus dedita opera describit. Censet Critiam
nonnulla cum Antiphonte communia habuisse, qua in re Pseudo-
Plutarcho assentitur: traditur enim in Vita Antiphontis Critiam

1 Test. Ant. V. l—lO. ’-“ Spengel, Συναγωγῆ τεχνῶν. p. 120.
³ Of. Wilamowitz, loc. cit.

