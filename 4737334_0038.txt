24

Denique narratur Critiam, propter Euthydemi amorem, a Socrate
merito castigatum magist-ro inimicum factum esse.1 Quod cum
antecedentibus nullo modo conjungi potest ; quapropter
Krohnius non sine juris specie statuit hanc saltem narationem
interpolatam esse. Id profecto perspicuum est nihil certi cx
indiciis tam ambiguis concludi posse: potius statuendum est,
Critiam postquam auream illam juventutem, a Platone depictam,
in intima Socratis familiaritate degit, novis studiis et >negotiis
paullatim irretitum, magistri sermones minore diligentia
frequentasse et tandem prorsus neglexisse. ,,

ξ 2. N nnc ad quaestionem multo majoris momenti transire
oportet, quo jure Cronius statuerit, Critiam in Goryia per
Calliclis illius personam repraesentari.² Hic enim, arbitratus
Calliclem majores sustinere partes, quam quae viro prorsus
ignoto aptae sint, sibi persuasit nomen Calliclis fictum esse;
idem observavit Chaerephontem, ut in Charmidea ita in Gorqia,
Socratem comitari, unde conjecit Critiam quoque utriusque
dialogi participem esse debere. Itaque cum Callicles eodem
fere modo sermoni se immisceat, quo Critias in Charmidai, senten-
tiasque simili ardore et vehementia defendat, Cronius eo usque
pervenit, ut putaret Calliclem non alium quam Critiam repraesen-
tare. Quam ut stabiliat opinionem, indiciis non a Platone modo
sed etiam a Xenophonte petitis, evincere studet, Calliclis indolem
cum Critiae congruere. Denique, cum ratio reddenda sit, cur
Plato ejusmodi artificio usus sit, respondet, eum non pietati
obsequutum esse, quam ipse in cognatum coluerit, sed magis
verecundiae cuidam—eine gewissr: Schicklichkeit—quae philoso-
phurn vetuerit, memoriam viri nuper mortui vexare, personaeque,
ad vitia civilia castiganda inductae, ejusdem hominis nomen in-
dere, cujus ingenium cum in Charmida, tum in ceteris dialogis
non sine laude depingitur.

Quid haec verecundia sibi velit nescio. Nulla enim vere-
cundia Polycrati et Xenophonti persuasit ut Critiae memoriae
parcerent; neque apparet cur· Plato plus verecundiae attri-
buerit quam pietati. Ceteroquin propterea in limine haereo,
quod ne unum quidem dialogum habemus, ubi constat Platonem
ad ejusmodi fictionem confugisse. Exceptis enim eis, qui uti

¹ Xen. Mem. Ι. 2, ἕξ 29-31. Cf. Krohn, Sokrates und Xenophon, loc. cit.
² Cron. Beitra'qe zur Erklciruny des platonisclaen Goryias, pp. 1-25.

