25

Eleata in Sophista et Politico Atheniensisque in Laeqibus sine
nomine loquuntur, personae dialogorum semper nomina serunt
ex historia quae aperte petita sunt vel possunt petita esse:
neque, opinor, Plato adeo sensu carebat ut inter nomina vera
fictum subito interjiceret. Quod si hoc uno dialogo fecisset,
vix fieri potuisset, ut res tam digna commemoratione com-
mentatores omnes fugeret. Denique nihil in Gor-qia reperire
potui, quod Calliclem a ceteris Platonis personis ita distinguat.
Pagus enim unde ortus est—Acharnae—adlegatu1·; amici nomin-
atim recensentur: ut verbo dicam, onmia indicia habet, quibus
civis Atheniensis, Platonis aequalibus satis notus, agnoscendus
sit.

Minime in eo offendere debemus quod uno tant-um libro Calliclis
mentio fit. Num nobis juvenum omnium nomina nota sunt,
qui Gorgiam et Socratem umquam audiverunt? Nonne fieri
potest, ut permulti, cum in ceteris proeliis tum in clade Sicula
interempti ex hominum memoria exciderint? Neque, re vera,
viro insigni opus est ad Calliclis partes sustinendas. Nam in eis,
quae cum Socrate de virtute civili disputat, non unus tantum
homo, sed magis totum genus moderatorum reipublicae Athenien-
sium castigatur: quapropter Calliclis officium homini mediocri
rectissime mandatur, quo mens lectoris ab ipso laudatore in viros
quos laudat convertatur. Quae cum ita sint, nihil causae
habemus cur suspicemur Calliclem fictam esse personam: neque
novis argumentis opus est, ad Bergkii conjecturam a Duemmlero
comprobatam refellendam, quae Chariclem sub Calliclis persona
agnosci jubet.¹

Attamen etiamsi Cronium hucusque sequi volumus, multa
tamen nos deterrent, ne credamus Calliclem Critiam alterum
fuisse. Etenim cum ex antecedentibus tum e loco, ubi Socrates
fatum suum praedicit‚² apparet Goryiae cardinem-quantum
ad Calliclem pertinet—in vitiis popularium castigandis versari,
ita ut Callicles Socratis accusatorum causam agat. Sed quo
modo, quaeso, Plato has partes Critiae mandare potuerit, qui
democratiam funditus delevit, popularibusque, qui mortis Socratis
auctores fuerunt, odiosissimus fuit. Deinde Callicles—licet
legem (νόμος) a natura (φύσις) sejungat, tyrannicamque illam

¹ Bergk. Gr. Ia't. IV. 446 ; Diimmler‚ Akademika, 71.
² Gorq. 521 0:522 E.

