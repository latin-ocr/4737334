CAP. ΙΙ.

ξ 1. J udiciis satis certis conficitur Critiam circa annum 455154
ante Christum natum in lucem editum esse.¹ Originem a
Dropida illo, Solonis familiari et cognato, duxit, qui sibi in
republica gerenda magnam pepererat famam.⁹ Ejusdem filius
Critias flavus adeo a patris virtute declinabat, ut Solo quamvis
Dropidae familiam celebrare solitus mores hujus juvenis versi-
bus publici juris factis castigaret.³ Quibus nisus Cleophon
totam gentem libidinis insimulavit: neque' sine juris specie,
traditur enim Critiam quendam ab Anacreonte amatum esse.⁴
Familia cum Anacreontis tum aliorum poetarum laudibus
floruit:⁵ fasti contra nsque ad Critiae tyranni aetatem de
Dropidae gente silent. Unde colligere licet Critiae majores,
mollibus Bacchi et Veneris gaudiis enervatos, a publicis honori-
bus aversos vitam luxu et voluptate consumpsisse. Quibus
vitiis ipse Critias non prorsus carebat ut ex illo Euthydemi
amore apparet:⁶ eundem tamen ambitio honesta ad Dropidae
laudes aemulandas accendisse videtur: quapropter otium asper-
natus usque a puero se variis studiis exercebat, pueritiamque
modo egressus cum sophistarum tum Socratis sermones fre-
quentare coepit.

Qua ex re quaestio perdifficilis orta est. Ea enim quae de
Critiae cum Socrate consuetudine accepimus maxima ex parte
a Platone et Xenophonte manant, qui hanc rem, quamvis
utrique satis nota esse debuerit, ita in diversum trahunt, ut aut
huic aut illi fides detrectanda esse videatur. Xenophon videlicet
asseverat Critiam‚ quaestionum a Socrate agitatarum prorsus
incuriosum, sermonibus ejus hoc tantum consilio interfuisse,
ut artem disputandi exerceret, copiamque dicendi et respond—
endi acquireret, qua oratori Athenis opus erat.⁷ Plato contra
non modo Critiae ingenium summis laudibus effert? sed eum

¹ Of. Bach. op. cit. 83 Lauier, op. cit. 10. ’·’ Τεεε. Ant. Ι. l.
³ Test. Ant. ΙΙ. 6. ⁴ Text. Ant. I. 4. ⁵ Test. Ant. I. 2.
⁶ Xen. Mem. Ι. 2, 29. ⁷ Xen. Mem. Ι. 2, ξξ 12-39. Β Plat. Tim. 20 A.

