37

personae-—c'mncv'mecac, &Bumodus—sequitur verba e dialogo de-
prompta esse: quod titulo Homiliis—i.e. adloquiis—optime
convenit. Cujus rei vestigium apud Phrynichum quoque latere
videtur} Hic enim Critiam ab oratoribus sejungit, mediumque
inter Antisthenem et Aeschinem Socraticum commemorat, ita ut
satis sit probabile, quaedam Critiae scripta, Aeschinis et Antis-
thenis dialogis germana, scilicet Homilz'as quas nunc tractamus,
Phrynicho obversata esse.

Apud Philostratum quoque, ni fallor, ejusdem operis vestigia
agnoscere licet. Nam in Sophistarum Vitis haec legimus:
μετέβαλον δ’ ἂν (Sc. Θεσσαλοί) καὶ ἐς τὸ κριτιάζειν, εἴ τινα τῆς
ἑαυτοῦ σοφίας ἐπίδειξιν ὁ Κριτίας παρ’ αὐτοῖς· ἐποιεῖτο. ὁ δὲ
ἠμέλει μὲν τούτου, βαρυτέρας δ’ αὐτοῖς ἐποιέῒτο τὰς ὀλιγαρχίας,
διαλεγόμενος τοῖς ἐκεῖ δυνατοῖς, καὶ καθαπτόμενος μὲν δημο-
κρατίας ἁπάσης, διαβάλλων δ’ Ἀθηναίους ὡς πλεῖστα ἀνθρώπων
ἁμαρτάνοντας. Ceterum ne quis Xenophontis² auctoritate
nixus, suspicetur Philostrato haec narranti fidem detrectandam ¹
esse, pauca de rebus a Critia in Thessalia gestis disserere oportet.

Ille Penestarum tumultus a Xenophonte commemoratus
maxime Aleuadis nocuit, quorum princeps, Aristippus, quamvis
a Cyro et copiis et pecuniis adjutus, tandem superatus est.3
Quo discrimine Lycophro ille Pheraeus non otium agere debuit:
nam anno 404 a. Chr. summam potestatem captabat, ct
Larissaeos—z'.e. Aristippi et Aleuadarum factionem-devicit}
Unde fit verisimile Lycophronem Penestarum defectione ad
regimen Aleuadarum evertendum potestatemque suam sta-
biliendam usum esse. Itaque compositis Xenophontis et
Philostrati testimoniis facere non possum, quin existimem,
Critiam intio una cum Prometheo Penestis praefuisse, deinde
a Lycophrone, hac defectione, ad summam potestatem occu-
pandam utenti, stetisse. Locus enim uterque huic conjecturae
favet.

Nam imprimis in memoria tenendum est Xenophontem verba,
quae nunc tractamus, Therameni‚ orationem contra Critiam
habenti, supposuisse. Sed cum Theramenes nihil nisi adversarii
objurgandi occasionem quaerat, minor est hujus loci auctoritas,
quam ipsius Xenophontis historiae. Quid igitur miri, si rei

¹ Test. Ant. V. 10. ² Test. Ant. II. 8, 13.
³ Cf. Test. Ant. ΙΙ. 7-11. ‘¹ Test. Ant. ΙΙ. 12.

