39

inimicitias inter Athenienses et Lacedaemonios sedulo fovebat.
Itaque manifestum est fragmenta ita diversa non e Republica
Atheniensium deprompta esse: qui libellus sibi melius constare
debuit.

Qua de re, mea quidem sententia, Wilamowitzius multo rectius
egit, quem non fugit Aelianum Critiae de Archilocho judicium
ibidem adferre.1 Unde satis callide conclusit, eum fragmentum
utrumque apud Critiam in eodem libro reperisse. Ceterum opus,
quod de Critia et Cleone viris tam diversi ingenii egit, promiscui
argumenti esse debuit, quod titulo Homz'liae optime convenit.
Itaque mihi persuasum est Homilz'as opus fuisse, quo Critias in
populares invectus Themistoclem et Cleonem furti insimulavit:
necnon fieri potest ut ea quoque quae de Cimone traduntur
eodem sint referenda: discrepantia enim quam modo notavi,
quamvis in commentatione de Republica Atheniensium non sit
toleranda, nihil molesti in Homiliis habet. Etenim ponere licet
vel auctorem hujus judicii non ipsum Critiam sed alteram
dialogi personam fuisse—cujus sententiam Aelianus eodem
jure Critiae attribuere potuit, quo hodie permulta Platoni
adjudicamus—vel Critiam cum aliis aliter de ducibus Athenien-
sium esse locutum. Diu certe in eo eram, ut putarem judicium
illud de Cimone in oratione quadam exstitisse, eo tempore habita,
quo Critias in Phrynichum invectus, omnes increpiturus erat,
qui Lacedaemoniis unquam favissent: cui rationi illud obstat,
quod dubium sit an Critias justas orationes reliquerit.

Itaque ni fallor, Critias Colloquia quae exul cum Thessalorum
optimatibus de Atheniensibus habuit, litteris mandavit: fragmenta
autem, a Galeno servata, aperte ostendunt, argumentum operis
non politicas tantum quaestiones complexum esse. Quapropter
cum Philostratus expressis verbis neget Critiam ullum sapientiae
specimen in Thessalia edidisse, eo ducimur, ut statuamus Thes-
salos sermones partem tautum Homiliarum fuisse.

Idem Philostratus testis est Critiam saepenumero⁴ poetarum
mentionem fecisse : ² quonam tamen opere incertum est.
E Bergkii sententia Philostratus librum in animo habuit, qui
laudes Anacreontis hexametris celebratas continuit:³ cui Lal-
lierus quoque assentitur ratus Critiam de poetis poetice locu-

¹ Of. Wilamowitz, loc. cit. ² Fr. 12. ³ Of. Bergk. Fr. 7.

