38

veritas ita detorquetur, ut Theramenes omissis ceteris in Critiae
et Promethei societate commoretur. Praeterea Lycophronis
victoria, initio triginta virorum potestatis reportata, non nisi
fama incerta Therameni nota esse potuit: quapropter credibile
est Lycophronem tunc temporis non Therameni tantum sed
etiam Atheniensibus plerisque ducem Penestarum visum esse.
Itaque, ni fallor, ea quae Xenophon profert, ad primam tantum
stationem defectionis pertinent. Philostratus contra cui eventus
totius belli notus erat, non modo Penestarum tumultum, sed
etiam tyrannidem Pheraeam, quae originem inde duxit, respicere
debuit: rectissime igitur dicit Critiam‚ tanquam Lycophronis
socium, rempublicam Thessalis graviorem reddidisse. Quae cum
ita sint, elucet scriptorem utrumque vera proferre, Philostratum
autem ea supplere, quae a Xenophonte omittuntur.

Quae interpretatio propterea magis arridet, quod Philostratus
ibidem Xenophontis judicium in Memorabilibus prolatum
refutat.1 Denique ea quoque huic rationi favent quae Pahlius
de Prometheo disputavit: Wyttenbachium enim sequutus con-
tendit Penestarum ducem non alium ac J asonem vel filium vel
generum Lycophronis fuisse.²

Ceterum ut eo redeamus unde supra digressi sumus, testis est
Philostratus Critiam “cum Thessalorum optimatibus colloquentem ’²
Athenienses esse calumniatum: atque cum vox illa διαλεγόμενος
non nisi ad justa colloquia spectare possit, ego vero facere non
possum, quin opiner Philostratum in his scribendis Colloquia
ab ipso Critia publici juris facta in animo habuisse. Unde enim
sermones, quos Critias ante annos sexcentos cum Thessalis
habuerat, Philostrato pernotuerunt?

Quam opinionem fragmenta confirmant, quae Bachius ad libel-
lum quendam de Atheniensium Republica referenda esse statuit.³
“ Quae de Themistocle '’ inquit “ Cleone et Cimone Critias
exposuisse laudatur, satis verisimiliter ad ipsius Rempubli'cam
Atheniensium respiciunt, licet ejus nusquam fiat mentio.” Fr. 10,
quod trita illa opprobria in populares Atheniensium duces con-
torquet optimatium sententias aperte exprimit: altero autem
fragmento Critias contrariae factionis voces usurpat, quae

¹ Test. Ant. II. 13, 14. ² Cf. Pahl. Jahrb. f. Philol. XCIII. 530 sqq.
³ Fr. 10, ll. Cf. Bach, op. cit. 98 ; Miiller, Fr. Hist. Graec. ΙΙ. 68.

