21

adversario haec urgente, Xenophon eo confugit ut negaret
Critiam et Alcibiadem Socratis discipulos unquam fuisse: qua
in re causidici callidi munere functus, fidem projecit, quam testis
sincerus habet. Idem propterea in suspicionem cadit quod
semper de Critia et Alcibiade conjunctim disputat, scriptorum-
que, quae illius ingenium ab hujus aperte distinguunt, nusquam
mentionem facit. Quae cum ita sint mihi persuasissimum est
Platonem in omnibus quae ad Socratem et Critiam pertinent,
testem Xenophonte multo locupletiorem esse.

Quibus cognitis ejus testimonium paullo accuratius inspici-
amus. Praeter Eryxiam, qui omnium fere consensu Platoni
abjudicatur, quattuor exstant dialogi, in quibus Critias nobis
occurrit—Charmides, Protaqoras, Timaeus, Critias. Non nescio
Charmidam quoque impugnatam csse: eis tamen assentior quibus
placet hunc dialogum genuinum esse.¹ Neque e Timaeo neque
e, Oricia colligere possumus quo tempore et qua ratione Critias
Socratis disciplina usus sit, sed e Olim-midae prooemio, ubi
Socrates Potidaea modo reversus ab amicis excipitur, elucet
Platoni in hoc dialogo conscribendo tempus gliscentis belli
Peloponnesiaci obversatum esse. Protassoras quoque eodem
spectat, qui dialogus, quamvis versus nonnullos e Pherecratis
fabula, postea docta petitos contineat, in universum idem fere
tempus respicit ac Charmidw Partes autem quibus Critias
in his dialogis fungitur, non adulescenti conveniunt, sed magis
viro jamdudum philosophorum disceptationibus interesse solito.
Videlicet ἡλικία et ἐπιμέλεια in Charmidea laudautur‚³ meminit-
que ipse Charmides, id temporis μειράκιον, se puerum Critiae et
Socrates colloquia audivisse.4 Simili modo Critias in Protagora
sibi quasi sermonis arbitri munus arrogat, efficitque ut Socrates
et Protagoras disputationem abruptam redintegrent. Unde
perspicuum est Platonem Critiae cum Socrate consuetudinem
usque in decennium ante belluni Peloponnesiacum referre.

Multum tamen abest ut Plato Critiam inter eos recenseat,
qui Socratis praeceptis semper sint obsequuti. Etenim in
Charmida Socrati adversatus σοφός-τί. sophistes—nuncupatur,

¹ Cf. Schanz. Jahrber. d. Act. VII. 1, 236.
² Cf, Protagoras ed. Sauppe. Einleituny, 10.
³ Charm. 162 E. ⁴ Ibid. 156 A,

