56

posse. Non ausim negare Critiam plus quam duas Potitius
conscripsisse: hoc tamen persuasum habeo scientiam nostram
libellis de Lacedaemoniis et Thessalis esse definitam. Atque
re vera minime est improbabile duos tantum libellos consilio
Politiarum suffecisse. Nam ponamus tanquam summum finem
in opere suo condendo Critiam sibi proposuisse descriptionem
et comparationem duarum civitatum, quarum bona altera,
nimirum Lacedaemoniorum, altera mala, nimirum Thessalorum,
esset: jam ut talis operis imaginem aliquam saltem nobis in-
formare possimus, quasi speculo quodam uti licet simili Platonis
opere, quod Critias inscribitur ubi Athenae et Atlantis eodem
modo inter se respondent. Quae profero, non ut doceam rem
ita se habuisse, sed ut conjecturis de Republica Atheniensium
rationem non minus probabilem opponam.

Spero ea quae de singulis Critiae libris disputavi lectori
persuasura esse, eum, si non de patria, de Atticis litteris saltem
bene meritum esse. Etenim propterea memorabilis est, quod
Socratis et sophistarum disciplinam tam arcte conjunxit ut
modo Socraticus¹ modo sophistes nuncupetur: qua in re morem
suae aetatis repraesentat. At si quis tyranni scelera—quae
nec defendi nec condonavi—indignatus nihil laudis concedere
velit, in memoria teneat se, non mihi sed primo et praestantis-
simo Critiae laudatori, ipsi Platoni, fidem negare.

¹ ol περί Κριτίαν καὶ Ἀντισθένη nal Ξενοφὸντα zazecca-mot, Tesst. Ant. V. 5.

