20

saepenumero inter Socratis comites de rebus admodum recon-
ditis haud indocte disserentem inducit.¹ Quae cum ita sint,
non desunt, qui suspicati Platonem, affinitate adductum, cognato
nimis favisse, Xenophontem tanquam testem sincerum et fide
digniorem sequi malunt.2

Attamen multa me prohibent ne Platonem hujus fraudis
insimulem. Constat enim ejus dialogos, quamquam in singulis
multa more poetarum ficta continent, nusquam fundamento
quodam veritatis carere: neque credibile videtur eum uni
Critiae partes ab ingenio prorsus alienas mandasse. Deinde
quis credat Platonem, qui aeque ac Xenophon Socratis amator
fuit, magistri memoriam tanta levitate projecisse ut, quasi
Anyto Polycratique suffragatus, hominem nequissimum, omni
philosophiae studio destitutum in numerum Socratis famili-
arium redegerit. Nota illa descriptio, a Proculo servata‚³
Platonis testimonium confirmat, cui Aristotelis et ceterorum
loci accedunt, ex quibus apparet Critiam in libris scribendis
philosophorum doctrinae non oblitum esse.4

Ceteroquin Xenophontis auctoritas eis quoque minuitur,
quae nostris temporibus de Memorabilium origine cognovimus.⁵
Etenim hic liber calumniis provocatus quas Polycrates Socratis
memoriae adhibuit, eandem fere materiam ac Polycratis oratio
tractavit. Xenophon igitur cum quasi intra fines ab adversario
praescriptos versaretur, nihil de Critia commemorare debuit
nisi ea quae aliquid ad Polycratis crimina refutanda praeberent.
Atque re vera opprobria illa quibus Critiae et Alcibiadis
memoria in Memorabilibus operitur, non ab ipso Xenophonte
sed magis a Polycrate orta esse videntur.⁶ Nam e Libanii
Apoloqz'a satis elucet rhetorem Critiae et Alcibiadis vitiis
virtutes eorum opposuisse, qui, nullius philosophi doctrina
insecti, optime de patria meriti essent, Socratique discipulorum
scelera, tanquam maturos doctrinae fructus, objecisse. Itaque

¹ Plat. Clzarm. Protay. Tim.

² Of.Mi'111er-Stri·1bi11g, Plzilol. ›SuppL Bd. IV. 103.

’Ἰ ἰδιώτης μὲν ἐν Φιλοσόφοις, Φιλόσοφος δ’ ὲν ἰδιώταις. Procul. In Tim. 22 D.

·¹ Text. Aut. IV. 1-12.

³ Cf. Cobet, Novae Lectiones, 661 sqq. Breitenbach, .lalarb.f. ΙἸιίῖ. xci.,
301 : cxv., 115, 455. Schenkl. Xenoplc. Studien, 1 sqq.

‘⁵ Cf. Hirzel. Rken. Mus. xlii. 245 sqq.

